<chapter>
	<title>Alice Nohejlová – zpráva o projektu Vizualizace adres</title>
	<para>Projekt našeho týmu do předmětu PB138 se zabýval získáním informací o adresních místech v České republice ve formátu RUIAN a zpracováním statistických dat do vizuální podoby. Využívali jsme jazyky XML, XSLT, XMLSchema, Python, JavaScript, HTML, GeoJSON</para>
	<para>Projekt byl rozdělen na čtyři části: stažení potřebných XML souborů ve formátu RUIAN, transformace XML souborů do přehledné struktury, hledání statistických dat a jejich převod do souborů geojson, vytvoření webových stránek, kde se zobrazuje mapa OpenStreetMap s daty z GeoJSON souborů. Vedoucím projektu Jakubem Hrabcem byly jednotlivé části přiděleny členům týmu. Rozdělení však nebylo striktní, proto jsme na řešení částí navzájem spolupracovali.</para>
	<para>Byla mi přidělena třetí část, která sestávala ze získání statistických informací z XML databáze pomocí jazyka Python a převedení informací na soubory GeoJSON. Sestavovala jsem vizualizéry, které vždy vytáhly z databáze statistické informace a na základě těchto informací vygenerovaly objekt typu GeoJSON.FeatureCollection. Z objektu FeatureCollection se pak vytvořil GeoJSON soubor.</para>
	<para>Nejprve jsem si nastudovala formát GeoJSON, pythonovou knihovnu, která s tímto formátem pracuje a také knihovnu xml.etree pro prohledávání souborů. Vizualizéry jsem vytvořila jako podtřídy třídy Visualiser, jejimž atributem XML objekt typu xml.etree.cElementTree, který reprezentuje strukturu XML souboru s databází. Vizualizéry se spouštějí pomocí metody run, která vrací objekt FeatureCollection. Vizualizér vždy najde ve struktuře XML dokumentu potřebná data a převede je do kolekce geojsonových objektů. Vizualizéry využívají i metody ze souboru transform_to_feature_collection.py, které získávají pro nalezené hodnoty geografické propozice z databáze a pomáhají utvářet geojsonové objekty. Mezi vizualizéry patří např. vizualizér nejdelších ulic v kraji, vizualizér největších měst podle adresních míst v kraji, vizualizér ulic s nejkratšími a nejdelšími názvy v kraji, vizualizér četnosti náměstí v okrese.</para>
	<para>Vizualizéry jsou registrovány v třídě VisualiserRegistry a z této třídy jsou rovněž spouštěny a vytváří se zde GeoJSON soubory. S touto částí mi laskavě pomohl kolega Jan Tojnar, který rovněž připojil vizualizér ulic s morbidními názvy a pomáhal mi s optimalizací. Touto cestou bych mu ráda poděkovala.</para>
	<para>Dále jsem vytvářela dokumentaci k souborům v pythonu, vyjma profane_streets.py, parser.py, downloader.py, visualise.py a download_and_parse.py</para>
	<para>Vyskytl se mi problém, že v projektu nejsem označena jako přispěvatel (Contributor), a to z důvodu špatného nastavení gitu v mém počítači, které jsem si uvědomila až v úplném závěru práce na projektu. Moje commity byly proto přidávány přes jiné uživatele.</para>
	<para>Řešení tohoto projektu mi pomohlo vyzkoušet v praxi znalosti nabité v předmětu PB138, týmovou práci a prohloubit znalosti o programování v Pythonu. V závěru bych ráda poděkovala za spolupráci svým kolegům z týmu, kteří se snažili, aby výsledek našeho projektu byl co nejlepší.</para>
</chapter>
