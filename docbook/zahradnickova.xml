<chapter>
<title> PB138: Vizualizace adresních míst - Závěrečná zpráva, Jana Zahradníčková (433598) </title>
<para>
Mým úkolem bylo upravit data dostupná z výměnného formátu ČUZK do podoby pro zpracování vizualizací.
</para>
<para>
Data poskytovaná ČUZK obsahují velké množství nepotřebných informací a soubory jsou tak velmi objemné. Také obsahují poměrně podrobné hierarchické členění, které pro naše účely není potřeba.
Cílem tedy bylo zjednodušit hierarchii územních celků a odstranit nepotřebná data.
</para>
<para>
Ke zpracování byla použita kompletní datová sada, protože obsahuje seznam souřadnic hranice polygonu nebo křivky, které jsou nutné pro vykreslení do mapy. Z hierchie byl zachován jen stát, kraj, okres, obec, ulice a adresní místo.
</para>
<para>
Výměnný formát rozděluje hierarchické celky do dvou oddělených kategorií, a to "Stát až ZSJ" (1 XML soubor) a "Obec a podřazené" (1 XML soubor pro každou obec).  Z prvního souboru byly použity údaje o státu, krajích, okresech a obcích, z druhého informace o jednotlivých ulicích a adresních místech.
</para>
<para>
K zjednodušení poskytovaných XML souborů byla použita XSLT transformace pro jednotlivé kategorie XML souborů.
</para>
<para>
V transformaci souboru s vyššími územními celky šlo jen o odstranění nepotřebných dat a změnu propojení jednotlivých celků pomocí atributů místo původních zanořených elementů. Důvodem bylo pohodlnější zpracování a také menší velikost výsledného souboru.
</para>
<para>
Transformace souborů nižších územních celků byla složitější, jelikož jsou dva typy obcí - obce, které mají ulice a obce, které ulice nemají. Také těchto souborů je velké množství a tak bylo třeba vhodně zvolit, jak dostupná data zjednodušit. Po dohodě v týmu jsme dospěli k tomu, že zachováme pouze počet adresních míst na ulici, resp. počet adresních míst pro obec, která ulice nemá.
</para>
<para>
Veškeré XLST transformace a XML Schemata k výsledním XML dokumentům byla vytvořena v IntelliJ IDEA 15. K transformaci a ověření schemat pro potřeby testování byly použity kódy přiložené k domácím úkolům v programovacím jazyce Java. Zvolené vývojové prostředí však mělo jeden velký nedostatek - nedokázalo zobrazit velké XML soubory.
</para>

</chapter>
